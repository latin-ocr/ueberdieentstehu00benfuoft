8

 

Marte tam audacter auxerunt codicum D et E scribae, ut hi duo libri testes hodie sint
omnium incertissimi. Alterius generis codicum melior est G quam HK D (in parte minore)
L. Modo hoc, modo illud genus aut veram aut a vera propius remotam lectionem ser-
vavit. Multa vitia cum utrique generi communia sint, utriusque generis archetypa ad unum
exemplum saeculo undecimo antiquius et multifariam corruptum redire consentaneum est.

Desunt iota ‘subscripta’ omnia in ABODEFGHKL. Versuum Damocratis tri-
metrorum divisio in isdem nulla est, nisi ubi contrarium adnotabo. Codices ABOEFGHKL
et Parisinos 2158. 2156 in meum usum contulit Leopoldus Cohn, codicem D Ricardus
Reitzenstein; horum enim virorum doctissimorum opera atque liberalitate quantopere studia
mea adiuta sint, dicere vix possum. De aliquot versuum in codicibus Marcianis servatorum
lectione dubia certiorem nuper me fecit Maximilianus Treu, dum apud Venetos moratur,

amicum quo me prosequitur animum hoc novo testimonio professus.
Editiones

Aldina Editionem principem Aldinam qui anno 1525 curavit, ita usus est ipsis codicibus L
et Ε, nisi omnia fallunt, ut modo hunc sequeretur, modo illum. Pauci loci in hac editione
felici coniectura sanati sunt, pessumdati non pauci.

Basileensis Ex Aldina expressa est Basileensis anni 1538, in qua pauci loci coniecturis
emendati sunt.
Chanier Nec multo plus Damocrateis profuit Renartus Chartier adhibitis tribus codicibus

Regiis (sine dubio codice F et Parisinis 2156. 2158) in Hippocratis et Galeni operum (tom.
XIII) editione Parisina anni 1679, quae fere tota ex Basileensi pendet.

Kuehn Perpauca correxit Carolus Gottlob Kuehn in editione Lipsiensi anni 1826, quam
Charterii vestigia secutus publici iuris fecit.

Accedunt denique duae editiones, quae ad Damocratea sola omissis ceteris Galeniani
operis de comp. medic. sec. loca partibus pertinent:

Harless Damocrateorum emendationem non provexit Christianus Fridericus Harless‚ qui
‘Servilii Damocratis quae supersunt carmina medicinalia’ editurus ultra parvum· non pro-
gressus est specimen (in programmate universitatis Bonnensis die III Augusti a. 1833 edito),
quo ea fragmenta sola typis excussit, quae in nostra editione sunt: IV v. 1—47, 111 mci-38,

Hermann II v. 1—44. Excitavit tamen haec Harlessii opera Godofredum Hermann, ut censuram
programmatis illius Bonnensis a C. G. Kuehnio conscriptam, quae legitur in ‘Leipziyer Ditera-
tureeituny' a. 1834 num. 33, emendationibus aliquot optimis ad tria illa Damocratis fragmenta ⁷
pertinentibus exornaret.

Omnia Damocratea, quae apud Galenum (de comp. medic. sec. loca, de comp. medic.

Bussemaker see. genera, de antidotis) servata sunt, edidit U. C. Bus semaker in Fragmentorum poematum
rem naturalem vel medicinam spectantium editione Didotiana (pag. 99-132) inspectis passim,

non exhaustis codicibus ΓΚ et Parisinis 2158. 2156 ad fragmenta ΙΙ. III. IV. vm, codice 0

(conf. p. 9) ad fragmenta v-VII, ΙΧ-ΧΙ, codicibus QR (conf. p. 15 sq.) ad fragmenta XII. XIII
recensenda. Non paucos locos feliciter correxit Bussemaker, aliorum corruptelas aut intactas

propagavit aut infelicibus coniecturis temptavit, cum praesertim de Damocratis re metrica
incredibili opinatione ductus spondeum in quavis trimetri iambici sede tolerari posse neque ξ

hiatum aut cuiusvis generis barbarismos a Damocratis arte aliena esse sibi persuasisset.

