4

 

strissimos Bakium et Hofmanum - Peerlkamp, Leemansium atque Janssenum, musei
custodes peritissimos atque humanissimos, Suringarium, tunc atque etiam nunc, quod
maxime gaudeo, gymnasii Leidensis rectorem doctum, strenuum, amabilem, per omnes hos
annos mutuae amicitiae vinculo mecum coniunctum, Cobetum, tum iuventutis philologicae
Batavae principem, nuper ex itinere longinquo reducem et summa cum laude ac spe a
praeceptoribus et commilitonibus salutatum, et Pluygersium‚ iuvenem humanissimum, Geelii
postea successorem. Ab omnibus his benigne exceptus et in studiis meis ab iis, quibus
familiarius uti licebat, prae omnibus abipso Geelio liberalissime adiutus, comitate et bene-
ficiis ita devinctus sum, ut-quod ex eiustula ad Geelium et C. B. Hasium data, ante hos fere
triginta sex annos editioni meae Noctium Gellii Atticarum minori priori praemissa repeto-
et laetos inde Italiae campos peragrans et in patriam reversus eorum, quos Leidae degi
mensium suavissimam recordationem memoria semper custodierim hodieque post tot annos
praeterlapsos custodiam. Sed iarn tum, quamvis summa admiratione ingenii atque
eruditionis Peerlkampii ac Bakii detinebar, non ignorabam, eam methodum, qua veteres
auctores tractarent atque tractandos esse exemplo scholisque docerent, ab ea, quam a
Carolo Lachmanno praeceptore incomparabili edoctus eram atque a Friderico Ritschelio
non minus accurate ac severe exerceri videbam, haud parum distare. Etsi sic quoque ab
illis hominibus, magnis ingenii dotibus atque acrimonia non vulgari praeditis, praestari
videbam, quae legibus quidem illis, unice, ut tum arbitrabar hodieque arbitror, ad artem
criticam in auctoribus veteribus exercendam aptis non satis responderent, multa vero attentione
animi, haud pauca admiratione digna continerent, tamen rationein illam in universum
probare non poteram. Ac sic etiam per proximos annos, cum Cobetus, eximiis ingenii
dotibus et singulari linguae ac palaeographiae Graecae peritia insignis, multa deinceps
amplissimorum studiorum documenta ederet et magis magisque philologiae Batavae dux
exsisteret, saepe sane splendidissimos illos eruditionis et acrimoniae fructus admirabar, non
minus fere saepe tamen sana rectaque coniecturis temptare mihi videbatur, regulis imprimis
de sermonis Graeci usu propositis, quae usui sane sermonis Attici generalis, ¹quem eo
melius nemo novit, responderent, sed non aeque ad omnes auctores ita pertinerent, ut
quidquid abiis deflecteret, haud raro ex propria singulorum scriptorum indole explicandum
atque interpretandum, grammaticorum et librariorum sive inscitiae sive neglegentiae
tribuendum atque aut mutandum aut funditus delendum esset. Atque haec nimia quaedam
coniciendi licentia etiam nunc apud plerosque eius amicos atque discipulos grassatur.
Iam cum Lugduni versabar memini me saepius hospitali eorum invitationi obtem-
perantem adire fratres duos honestissimos atque humanissimos, studiis summa cum
assiduitate deditos ac iam tum doctis exteris non ignotos, una habitantes, atque ad caminum '
assidentem, theam coffeamve benigne oblatam sorbentem herbaeque nicotianae fumum per
tubulum fictilem pro Batavorum more haurientem cum iis Latine — nam Osce etVolsce fabulari
utrique nesciebamus — de litteris communibus amoene fabulari. Neuter tum aut publico
muneri aut privato alicui officio addictus erat: per totos dies ab horis inde matutinis usque
ad vespertinum nocturnumve tempus continuae Graecorum scriptorum lectioni intenti
erant eique, ut ipsi ingenue fatebantur, unice eam ob rem susceptae, ut coniecturas facerent.
Quorum studiorum fructus satis amplos postea ediderunt, qui haud pauca eruditionis et acri-
moniae indicia non minus continebant quam sat multos conatus ex perverso illo coniciendi

