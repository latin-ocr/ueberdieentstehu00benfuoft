8

 

quias continente). Oblocuti sunt Carolus Cobet Nov. Lect. p. 43 sqq. ¹) et Curtius Wachs-
muth in libro egregie scripto atque utilissimo ‘Studien zu den griechischen Florilegien’
(Berolini a. 1882) p. 122 sqq.²)

Codices Q et P post Rigaltium et Rutgersium nemo diligenter excussit; selectas
tantum ex Q lectiones protulit Ι. Fr. Boissonade (passim), ex P Fridericus Duebner in ‘Revue
de Philologie’ tom. II Parisiis a. 1847 p. 238-240 (non prorsus recte). Et codicum QP et
codicum RL, de quibus infra dicetur, lectiones et ea, qu'ae ad ‘Comparationis' versus 12—-15 ex
Laurentiano VIII 22, ad v. 77. 79. 80 et 115. 116 et 201—204 ex Parisino 1166, ad ‘Distichorum'
v.41.42 ex Parisino 2991 A enotavi, omnia debeo promptaeLeopoldiCohn nostri erga mevoluntati.

Quo tempore composita sit incerti scriptoris Μενάνδρου καὶ Φιλιστίωνος Σύγκρισιςθ)
(i. e. nostrae editionis versus 1—210)‚ ita tantum aliquo modo definiri potest, ut profici-
scamur ab eis undecim trimetris iambicis, quos poetaster ille, quisquis fuit, praefationis loco
ipsi Menandri et Philistionis ‘certamini' (cs. v. 8 ἔχων ἀγῶνα) praemisit. ln hac igitur
Menander personatus Philistionem, non Philemonem commemorat adversarium (cf.v.8¹n:pdc
Φιλιστίωνα). Itaque eo tempore vixit poetaster, quo Philemonis poetae comici Attici cum
Philistionis Asiani memoria confusa erat. Scripserat autem Philistio mimos sive κωμῳδίας
βιολογικάς, eumque non tantum Augusti et Tiberii aequalibus admodum placuisse sed etiam
a posterioribus maxime celebratum esse docent loci, quos Fabricius Bibl. Graec. Π p. 480 sq.
(ed. Harles)‚ Carolus Delarue ad Africani epistulam ad Originem p. 10, Fridericus Jacobs in
Anth. Graec. tom. XII p. 165 sq.‚ Otto Jahn in Persii editione p. XC, Godosredus Bernhardy
ad Suid. 11² p. 1475 sq.‚ Carolus Ios. Grysar in‘Sitzungsber. d. philos-histor. Classe der Akad.
d. Wiss.' Vindobonae XII (a. 1854) p. 302 sqq. indicarunt. Apud Ioannem Stobaeum Phi-
listionis memoriam frustra quaeras, norunt autem et Philistionis qui dicebatur scrinia com-
pilaverunt‘Parallela’ illa sententias morales complectentia, quae saeculo X ineunte videntur
composita esse ⁴). Aequales vero Philistionem et Menandrum visos esse hominibus Byzantinis

 

¹) Cobeti verba haec sunt: „Multa nune Menandri nomine circumferuntur, quae numquam ab eo
scripta sunt. . . (sed) ei ab recentissimis Graeculis afficta sunt ea oratione iisque numeris scripta, quales
< effoeta et decrepita Graecia effutire solet, ut legentibus nauseam et fastidium pariant. Huius farinae est quid-
quid ex Comparatione Menandri et Philistionis Meinekius attulit, quas sordes nollem umquam Menandreis reli-
quiis admixtas. in quibus non dico corrigendis sed legendis nemo umquam fecerit operae pretium, adeo omnia
sunt insulsa, inepta, barbara.“ Deinde exempli gratia commemorat hos ‘Compamtionis’ versus: 52. 85 sq. 89.
108. 133. 26. 87. 110. 147 et ‘Distichorum' versus 5. 6. 9. 10. 21. 41. 53. etc.

²) Theodorus Kock Com. Attic. fragm. II p. 511 recte dixit: „Menandri et Philemonis Comparatio
eiusmodi est. ut rarissime certa ratione quae corrupta sunt sanari possint.“

⁸) De vocabuli σύγκρισις usn cf. e. g. Stephanus Bergler ad Alciphron. p. 149, Lobeckii Phrynichus .
p. 278 sq.; Aristoxeni Συγκρίσεις, Caecilii Σύγκρισις Δημοσθένους καί Κικέρωνος, eiusdem Σύγκρισις Δημοσθένους
καί Αἰσχίνου, eiusdem Σύγκρισις Δημοσθένους καί Κικέρωνος, Dionysius Phaselita ’ἐν τῷ περὶ συγκρίσεως Ἀρά-σου
καί Ὁμήρου περὶ τῶν μαθημάτων’, Gregorii Nazianzeni Σύγκρισις βίων (opp. 11 p. 390 sqq.. quae et ipsa trimetris
iambicis composita est), Ioannis Stobaei Σύγκρισις πενίας καί πλούτου (floril. XCVII), eiusdem Σύγκρισις ζωῆς καὶ
“ θανάτου (ssoril. CXXI), Maximi Planudis Σύγκρισις χειμῶνος καί ἔαρος, etc. Nec tamen ulla harum scriptionum
satis respondere videtur huic sententiarum moralium anthologlae, quae Μενάνδρου καί Φιλιστίωνος Σύγκρισις
inscribitur; quamquam non audeo conicere huic certamini eam inscriptionem propter versum extremum (v. 210
ἐχθρούς ποιοῦσι τοὺς φίλους αἱ συγκρίσεις) postea praefixam esse.

⁴) Ct'. Curtium Wachsmuth ‘Studien zu den griechischen Florilegien' p. 90—161. inprimis p. 123 sqq.

