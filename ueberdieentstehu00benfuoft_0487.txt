7

tibn‘s me quidem iudice non omnino recte de codicibus Horatianis iudicat, tamen in poetae
sei-monem atque sensum tam sollerter se insinuavit, quid in scriptura tradita offenderet
tam plane et lucide tamque facete ac lepide exposuit, in ipsa emendatione palaeographiae
ratione considerate et circumspecte habita tam cautum ac modestum se gessit, ut, quamvis
saepius cum sana temptarit, tum coniecturas minus probabiles protulerit atque in universum
emendationes omnino non dubias, ut omnino rarissimae sunt, ita et ipse perpaucas tantum
meaverit, tamen et olim libellus ille eius aptus esse mihi visus sit et hodie aptus esse
videntur, qui vobis, commilitones - nam iam vos ipsos alloqui iuvat -, tamquam documentum
aliquod artis criticae accurato studio vestro dignum commendetur, quia luculento exemplo
monstrat, quo sensu et qua via in hoc quaestionum genere ad verum inveniendum proce-
dandum sit.

. Alia contra, quae licentius in verba tradita ita grassantur, ut revera ex ea ratione
veteres scriptores legendi orta esse videantur, quam supra descripsi ac tamquam a recta
litteras antiquas tractandi methodo aliena vituperavi non, sicut Horkelianus ille libellus
eiusque similes ad iustam in poeta emendando rationem cognoscendam a vobis usurpari
poterunt, neque opus est, tam diu ac strenue iis immoremini quam illi, quem penitus cognoscere
vobis non inutile erit, nam foliis nonnullis perlustratis ex unguibus leones cognoscetis: huic
generi, ut'Znonnulla tantum delibem, adnumero F. I. Schwerdtii, qui Lachmanni ac Bentleii
vestigia premere nimis audacter sibi videtur, specimen novae editionis Horatianae (Monasterii
a. 1863) infelicibus mirisque inventis scatens, Roberti Ungeri, viri sane acuti atque in
eruditionis vel remotissimae campis versatissimi, sed ultra iustae artis fines evagantia,
emendationes, quas vocat, Horatianas (Halis a. 1872), Aemilii Baehrens, post multos ac
partim sane haud infructuosos labores nuper defuncti, antequam ad maturam ac rectam
,feracis ingenii sui dotum explicationem pervenerit, lectiones Horatianas (Groningae 1880),
quae omnia vobis, ut quae de Graecis litteris Cato censorius olim dixit ad haec studia

adhibeam, bonum sit inspicere, non perdiscere.

Recentissimum vero talium studiorum Horatianorum, quod sciam, exemplum praebet
commentatio aliqua ‘Lectiones Venusinae’ inscripta et nuper Mnemosyncs volumini sexti decimi
novae seriei (p. 293-315) inserta, quam conscripsit J. J. Cornelissen, vir et ipse sane ingenio
atque acumine non carens, sed nimis libidini suae, ea, quae sibi placent, pro iis, quae ipsis
veteribus scriptoribus placuerunt, verbis eorum inserendi indulgens. Cuius conatus in verbis
carminum Horatianorum per libros potissimum tres priores emendandis prolatos singillatim
hic vobiscum communicare nolo; unum alterumve modo cum scriptura vulgari compositum
ante oculos vobis ponam, ut videatis, subitaria magis illa, quam supra descripsi, ratione has
poetae verborum immutationes ortas esse quam arte iusta circumspectione et cautione

frenata.*)

 

, ²⁸) Subveretur vir illustrissimus p. 315. ne nonnulli loci, quos primus emendasse sibi visus sit. ab
aliis iam ante se eadem ratione siut sanati. merito censens, excusationem sibi paratum iri propter immensum
litterarum Horatianarum ambitum nec minus merito eos castigans. qui propter talia altos clamores tollunt,
probris innocentem auctorem onerantes, tamquam aliena scrinia compilaverit. A quorum. ut verbo Lactantiano

