»vn-uuna·- ἥ Α

‘vav-v &421-7‘05-04* -·

mauu->- *x-ss-atquv—mmw-ur ,³1-

· MARTINUS HERTZ LUDOVIGO HOELSCHER PROREOTORI ET PROFESSORI
GYMNASH HERFORDENSIS NUPER EMERITO, PHILOSOPHIAE DOC'rORt SEMI-
SAEGULARI S. Cum tu, vir candidissime atque illustrissime, die fausto S. Ioannis Baptistae,
urhis huius patroni, nomine insignito memoriam semisaecularem dignitatis philosophiae
doctoris et magistri liberalium artium inte ab universitate Friderico-Guilelma Berolinensi post
egregiam de vita et seriptis Lysiae oratoris commentationem a te conscriptam ac publice
strenue defensam honorifice collatae celebrares, undecumque duce atque auspice ipso im-
peratore regeque nostro augustissimo ac venerandissimo curn aestimationis atque observantiae
tum amoris atque amicitiae documenta ditissima et laetissima tibi oblata sunt. Nec defuit
qui tibi, philologo strenuo ac sagaci, ad diem illum-festum ornandum donum ex his litteris
nostris petitum, non spissum illud quidem crassumque volumen, sed tenuem atque elegantem
oommentariolum dedicaret, A. Iordan, gymnasii Lemgoviensis- rector illustrissimus. Egit
is ibi de codice vitarum Eunapii Sardiani Laurentiano, quem reliquorum eins codicum arche-
typum esse argumento validissimo usus demonstravit. Ego quoque, festi illius diei ante lios
quinquaginta annos testis atque per omnes dimidii huius saeculi vicissitudines firma fidaque
amicitia tecum coniunctus, speraveram, me tale donum ad litteras communes et forte fortuna
et ipsum ad codicis alicuius veteris adhue fere ignoti memoriam instaurandam pertinens tibi
offerre posse: sed dum frustra exspecto, ut codicis illius olim satis festinanter a me usurpati
accuratius inspiciendi facultatem nanciscar, praeterit tempus, instat dies festus, ego, cum nec
aliud quid editioni satis paratum in schedis habeam, ἀσύμβολος meris votis ac precibus te
adire cogor. Iam nune, eum in eo sim, nt saltem quae tum de codice illo, etiam nunc mihi
non impetrabili, in pugillaria conieci, eum doctis hominibus communicem, consilii illius memor
abs te peto, ut serum istud munusculum ad diei illius festi memoriam celebrandam tamquam
amioitiae nostrae diutinae signum, tenue sane, sed ex sensu sincero etsi aliquanto post tibi
dedicatum, tam benigne ac tam clementer, ut assoles, ab hoc fideli et iuventutis et senectutis
tuae socio atque comite accipias. Vale ae mihi favere perge, ut equidem te amare non desinam,

Ser. Vratislaviae d. XXIV m. Ian. a. MDCCCLXXXVIII.

