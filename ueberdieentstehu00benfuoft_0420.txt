10

 

ex ipsius linguae latitudine vocabulum sumpsisse ferunt’, quinon aliter initium illins sententiae
videtur legisse, atque his similia praebet Gainfredus a Maio h. l. allatus. Notatu tamen dignum
est pro ‘autem’ A ibi exhibere (ηδ’, quod Virgilii opinionem inde a limine dilucide exponit
et ad verba proxime sequentia ‘quasi qui ipsius linguae auctor exstiterit’, et ipsa fere
negationem insequentem iam indicantia, optime quadrat. Tamen contra consensum et codicum
ΡΝ et Clementis atque Gainfredi illud ‘non' commendare non audeo.
γ Quodsi ne hoc quidem loco a cod. A iustam scripturam servatam esse crediderim,
bis tamen per paucas has paginas unus eam videtur obtinere. Quorum locorum alter sane
ita comparatus est, ut etiam sine eius codicis ope iusta scriptura neminem fugere potuerit:
in eo scilicet loco, quem paulo antea descripsimus, extremo dicitur constare, latinitatem ‘ex
latitudine ipsius linguae fuisse dirivatam’3 sic et Maius et Huemerus scribi iusserunt, ille
codice N usus, qui ‘latitudinem' praebet, hic praeterea cod. P, qni propter praecedentia
‘latinus' et ‘latinitatem’ iusta vocabuli clausula servata exhibet ‘latinitatudine'3 quod hic a
cod. A recta scriptura ‘latitudine’ exhibetur sane pretium eius haud magnopere augea

Alter tamen locus (p. 4,4) nondum sanatus per unicum cod. A instaurari potest. Nam
quod Huemerus ex coniectura edidit: ‘huius itaque sapientiae parilia in homine similitudo
demonstratur, qui plastum telleum afflamque habet aetream' omnino, quod sciam, fundamento,
ut ita dicam, lexilogico caret, Maii autem coniectura: per illum hominem vix habet quo
recte referatur3 ipsi codices adhuc adhibiti ΡΝ, ut iam indicatum est, plane corrupti: per
illa in homine P perilla homine N3 legendum certe est cum A: ‘cuius itaque sapientiae
pericia in homine similitudo demonstratur’ etc„ sicuti idem vocabulum paulo post, codicibus
eadem scribendi ratione utentibus, invenitur (lin. 17) ‘ita defendunt periciam filosophorum’*).

Iam igitur sperandum est, codicem A plenius olim exhaustum non tantum apparatui
Virgilii critico augendo ac per gradus depravationis persequendo, sed etiam aliquotiens ipsis
grammatici verbis emendandis inserviturum esse, ut eo invento initium certe factum sit eius

spei explendae, quam Huemerus his verbis expressit p. V: ‘denique fontes novos alios esse
patefacturos confidenter spero.'

 

*) Corruptclam tamen codd. ΡΝ ex ‘peritia' potius ortam esse quam ex ‘pericia’ patet.

