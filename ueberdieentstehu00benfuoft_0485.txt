5

 

quasi pruritu oriundos. Eidem fere studiorum rationi nimis artis finibus circumscriptae
inter populares eorum manifesto alii haud pauci homines docti et tum dediti erant et
etiamnunc dediti sunt: scriptores sive Graecos sive Latinos deinceps arripiunt eosque ad
normam fere illam similesve leges haud raro nimis celeriter ac festinanter constitutas pro
gustu sensuque suo immutare student. Neque apud alios, nostrates imprimis atque Anglos,
deesse, qui simili coniectandi cupidine incensi veteres scriptores et Graecos et Latinos
nullam aliam ob causam tractent, nisi ut coniecturas saciant, saepe minus eruditi illi ac
sagaces quamBatavi esse solent, uon est quod eos doceam, qui has litteras attento animo
prosequuntur. Quo ex studio multas probabiles, aliquot palmares emendationes ortas esse
nemo negabit; sed multo plures verborum in optimis libris manuscriptis traditorum
mutationes operaria fere illa, ut ita dicam, ratione procusas inutiles esse atque arbitrarias
inter omnes philologos iustae ac severae veteres scriptores tractandi methodo deditos
constat. Nam qui per Immanuelem Bekkerum ac Carolum Lachmannum eorumque asseclas
ac discipulos hanc methodum sequi docti sunt, tum demum ad mutationes temptandas accedunt,
si conexu sententiarum accurate ac sine opinione praeiudicata examinato legibusque
grammaticis sive ad linguam universam sive ad eam, qua scriptor utitur, dialectum sive ad
genus dicendi operis poetici vel pedestris ab eo compositi sive denique ad usum ipsius
proprium ac peculiarem pertinentibus diligenter pervestigatis rectam interpretandi verba
tradita viam inire nequeunt.*) Dum igitur illi numquam sine modestia aliqua atque vere-
cundia procedunt, hi quamvis satis docti plerique ac perspicaces, nimis saepe ingenii dotibus
abutentes igni ferroque muniti reverendos antiquitatis testes et Graecos et Latinos aggre-
diuntur atque vulnera iis pro remediis infligunt. Cum autem nostrum sit, adulescentes
curae nostrae traditos ad interpretationem artemque criticam recte exercendam adducere
atque id non praeceptis tantum, sed exemplis quoque et imitatione dignis et fugiendis ac
vitandis fieri debeat, non ahs re esse duxi hac scribendi necessitate mihi imposita exempla

, r aliquot proponere rationis illius litteris his nostris, ut arbitror, non utilis, quae saepe

sana delet atque haud raro minus sana inserit. Nam genus hoc scriptionum academicam
imprimis ipsis commilitonibus nostris erudiendis destinatum maxime mihi idoneum
videtur ad ea proponenda, quae iis potissimum dicamus et ab iis legi atque usurpari
optamus, atque hoc potissimum cummaxime in hanc commentatiunculam cadit, qua
exempla illa ex poeta Romano petam, quem per ipsos hos menses aestivos adule-
scentibus harum litterarum studiosis interpretaturus sum.

Quod Propertius (111. 24, 19) exclamat: ‘Mens bona, si qua dea es, tua me in sacraria
donoi, hoc semper philologo criticam artem exercenti praesto esse debet, nisi, quod rarissime
evenit, is scriptor, cui cummaxime operam dat, sive ipse a mente bona destitutus est sive
ab ea destitutum se esse fingit. Quo magis vero simplex et nativa scriptoris alicuius
indoles est, eo accuratius hanc legem servare oportet, ita scilicet, ut ab artificiosa et con-
torta eius verba cum interpretandi, tum, si corrupta videntur, emendandi ratione diligentissime
caveamus. Ad hos scriptores, qui, ut cum ipso poeta loquar, perlucidiores sunt vitro

⁸) Idem quod hoc loco ab arte critica ad sermonem pertinente postulatur eti-sn ad crisin logie-m,
historic-sn. aestheticam mutatis mutandis spectare per se patet.

