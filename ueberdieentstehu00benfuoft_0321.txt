11

 

et caesura destituti trimetri evitantur neque ulla caesura legitima videtur praeter semiqui—
nariam et semiseptenariam. Hanc normam in incidendis versibus tenent et qui Euripideum
trimetrum imitati propius ad tragoediae cothurnum accedunt et qui Menandri Philemonisque
exemplum secuti comoediae socco ingrediuntur, nec tantum ei qui disyllabis pedibus tri-
syllabos immiscent, sed etiam ei qui trisyllabis plus minusve abstinent, sive pagani sunt
poetae sive Christiani, sive legitimam vocalium mensuram observant sive neglegunt, sive
tolerant vocalium concurrentium hiatum sive respuunt, sive ultimam trimetri syllabam
accentu grammatico feriri sinunt sive vetant, sive in paroxytona vocabula cadere clausulam
volunt sive nolunt. Atque etiam postquam ad unam duodenarum syllabarum sormam
trimetri redacti sunt, pauci adeo barbari fuerunt iambographi Byzantini, ut versus semi-
quinaria vel semiseptenaria caesura carentes tolerarent ¹).

Vt saeculo p. Chr. n. altero Hadriani Antoninorumque Graecarum Musarum aman-
tissimorum impulsu studia aureae Atticarum litterarum aetatis feliciter resuscitata sunt et
ad antiquam integritatem elegantiamque prosae orationi reddendam permulti sese accinxerunt
homines Graeci nec tamen pari studio poesin iacentem erigere valuerunt, ita inde a saeculo
quarto, postquam caput orbis terrarum Roma ad Bosporum translatum est, incomparabili
ardore ad antiquorum poetarum laudem adaequandam in carminibus pangendis certatim
desudaverunt Byzantini poetae et poetastri et poetastelli. Nec vero exstinctus est hic furor
poeticus sed adeo auctus saeculis quinto et sexto ac praecipue imperante et nominis
Graeci gloriam augente Iustiniano versificatorum Graeculorum ars praeter modum luxuria-
bat. Quin etiam saeculo septimo ineunte multae huius abundantiae permanserunt reli—
quiae. Nec vero omnes antiquorum poetarum rhythmos imitando exprimere ausi sunt
Byzantini, sed quattuor potissimum metra ex ingenti copia elegerunt, in quibus limandis
et pei-poliendis operam collocarent: hexametrum heroum, distichon elegiacum, trimetrum
iambicum, versiculum anacreonteum. Itaque factum est, ut longe plurimi eorum gramma—
ticorum, qui inde potissimum a saeculo sexto exeunte discipulorum Byzantinorum in usum·
libellos de re metrica composuerunt, haec quattuor metra sola exponerent. Quo autem
minor erat metrorum varietas, eo diligentius atque religiosius excogitatas leges in versibus
pangendis sequebantur ei poetae, quorum auctoritas ceteris praestabat apud Byzantinos,
Sic mira illa constantia explicanda est, quam in eorum epicorum hexametris deprehen-
dimus, quos Nonni Panopolitani asseclas appellare consuevimus; sic subtiles illac regulae

- ι natae sunt, quas in anacreonteis fingendis observabant curn alii tum Ioannes Gazaeus

et Georgius Grammaticus, quos saeculo quinto exeunte et ineunte sexto floruisse constat.
Nec minore, si quid video, cura saeculis quinto et sexto aliquot iambographi Byzantini
iambicum trimetrum non tantum ad aureae poesis Atticae normam revocare sed etiam
superare Atticos conati sunt, cum in trisyllabis quidem pedibus (anapaestis, tribrachis,
dactylis) cum disyllabis miscendis Euripidem vel Menandrum Philemonemque adaequarent,
in caesurarum autem usu cohibendo tanto severiores essent illiS, quanto Nonnus Homero.
Nullam igitur admiserunt caesuram praeter semiquinariam et semiseptenariam ²). Nec vero')

¹) Quod sicubi fit, solet trimeter post sextam incidi syllabam cs. e. g. Christi Patientis versuti, quos
commemorat Hilberg in ‘Wiener Studien' vm p. 290 num. 10.

') Cf. e. g. Heliam Monachum in Anecd. Var. 1 p. 171, cap. 1 5 6.

¹) Cf. e. g. 'Scholia Hephaestionea B' p. 18, 24 sqq. ed. Hoerschelmann (Dorpau' ¹882).

20

