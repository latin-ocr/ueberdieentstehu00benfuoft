18

 

Menandri, Diopithis filii, fuisse perperam opinatur ¹) atque sententiis metricis fere pari successu
inter se certasse Philistionem et Menandrum ita narrat, ut ipsius ‘Menandri et Philistionis Com-
parationis' notitiam Choricio, cum apologiam mimorum declamaret, recentem fuisse proba-
biliter coniecerit Carolus Graux, ²) nisi quod Philemonem pro Philistione infeliciter substituit
vir doctissimus, oblitus scilicet ‘Comparationis' versus 8, in quo Philistio Menandri adver-
sarius appellatur (ἔχων ἀγῶνα πρὸς Φιλιστίωνα νῦν). Quo anno apologiam mimorum Gazae in
Philistaea declamaverit Choricius, nescimus; constat autem discipulum eum fuisse Procopii
Gazaei rhetoris, qui imperante Anastasio (a. 491—518) docuit, et post magistri mortem eius
successorem in urbe patria rhetoricae potissimum et poeseos laude florente ³) factum esse.
Itaque suspicari licet aut hanc ipsam, quae ad nostram memoriam pervenit, Μενάνδρου καὶ
Φιλιστίωνος Σύγκρισιν aut deperditum aliquod Menandri et Philistionis Certamen, ad cuius
exemplum ea, quae servata est, Σύγκρισις non multo post composita sit, imperante Iustiniano
vel paulo ante Iustiniani imperium Gazae vel potius in urbe aliqua ab hac non nimio spatio
dirempta (veluti Caesareae) compositum ae publice declamatum esse, atque in illo litterarum
angulo trimetros iambicos ea fictos esse licentia, quam supra (p. 13 sq.) pluribus per-
secuti sumus. Diversas quidem leges sequitur Ioannes GazanS, Nonni imitator, cuius
Ἔκφρασιν τοῦ κοσμικοῦ πίνακος commemoraverat ⁴) Procopius Gazaeus imperatoris Anastasii
aequalis, in pangendis eis trimetris, quos utrique ‘Descriptionis' parti et duobus carminibus
anacreonticis ⁵) praemisit. Verum et varios iambici trimetri χαρακτῆρας Byzantina aetate
distinctos esse monui supra (p.11 sq.) neque uni eidemque scholae omnes addicti erant poetae.
Eiusmodi declamationes Menandri et Philistionis personatorum et sententiis inter
se certantium quantopere placuerint Graeculis in Palaestina habitantibus, docent ‘Disticha
Parisina' et ‘Appendicesl et II', nec dissimile veri est non paucos eorum trimetrorum, qui
ῃ Menandro vel Philistioni tribuuntur in collectionibus sententiarum ex ‘Parallelorum’ libro,
de quo supra (p. 8) dixi, derivatis haustos esse ex similibus Menandri et Philistionis Certa-
minibus hodie aut deperditis aut nondum ex codicum miscellaneorum latebris in lucem
protractis.

Eorum, quae infra edo, Certaminum verbis partim emendatis partim emendandis
subscripsi et Menandri Philemonisque editionum, quibus vulgo utimur, paginarum numeros
et sententiarum similium memoriam apud alios scriptores servatam et [codicum lectionem
discrepantem integram et emendationes coniecturasque ab hominibus doctis propositas.

Denique grato animo profiteor codicum Stobaei ssorilegii (S = vindobonensis saec.
XI, M = Escurialensis saec. XII, A = Parisini 1984 saec. XIV) lectiones, quas in adnota-
tione ‘Comparationi' subiecta commemoravi, debere me insigni Ottonis Hense amici ,
officiosissimi liberalitati; codicis B (id est Parisini 1985 saec. XVI) audacter ac foede inter-
polati lectiones teste Gaisfordio commemoravi.

¹) Cf. quae supra (p. 9) de simili errore ab aliis Graeculis commisso rettuli.
²) 'Oeuvres' 11 p. 74.

⁸) cf. e. g. Starkium ‘Gaza und die philistaische Kuste' p. 634 sqq.

⁴) Cf. Fridericum Hanssen in Philolog. supplem. V p. 205.

⁵) Ed. Eugenius Abel (Berolini a. 1882) p. 13 sq. 34. 57.

