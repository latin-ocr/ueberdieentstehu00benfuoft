10

 

inde a versu 21 distichis composita est, et multae illae, quae in ‘Comparatione’ insunt,
sententiae binorum versuum.

Quodsi ‘Comparationem' cum ‘Distichis Parisinis' et cum ‘Appendicibus Ι et II' contu-
leris, quanto illa praestet ceteris, statim apparebit. In ‘Distichis' redeunt ‘Comparationis'
versus decem, in ‘Appendice l' versus quattuordecim, in ‘Appendice 11' nulli. Nec dissimile
veri est ad ‘Comparationis' exemplum ceteras illas contentiones tres confectas esse3 sane
metricas quoque et prosodiacas leges a comoediae Atticae elegantia multifariam recedentes,
quas in ‘Comparatione’ observatas esse mox apparebit, easdem fere aut servant aut
servare student collectiones ceterae, quamquam‘Appendicis I' auctor trimetros dodecasyllabos
polysyllabis praetulit. —

Paulo accuratius enim, quo tempore‘Comparatio' conscripta sit, definiri potest metri
et vocalium mensurae ratione hahita. Tantum quidem abest, ut trimetri iambici historiam
inde ab Alexandrinorum tempore usque ad annum p. Chr. n. millesimum certo noveri-
mus, ut vix fundamenta solidae doctrinae iacta sint ¹). Accedit, quod omnis‘Comparationis'
memoria ad unum misellum codicem (Q) saeculo XV exeunte scriptum redit, in quo quam
longeagenuina metri forma inprudentis librarii culpa verborum contextus detortus sit, ambi-
gere possis. Attamen quoniam aliquot versuum ‘Comparationis' memoria concinit cum eis
mendis, quibus eidem versus in Stobaei codicibus inquinati sunt, quatenus progredi liceat
in barbarie ‘Comparationis' trimetrorum removenda, fere constat.

Postquam philosophi inde fere a saeculi tertii a. Chr. n. initio immixtis trimetris
iambicis ad comicorum Atticorum exemplum fictis praecepta ieiuna variare ausi smit'),
Apollodorus Atheniensis saeculo a. Chr. n. altero trimetrum comicum³) elegit ad carmen
didacticum (Χρονικά) componendum (cf. Pseudo-Scymni orbis descriptionem v. 19 et 33
sqq.: τῶν Ἀττικῶν τις γνησίων τε φιλολόγων ...... μέτρῳ δὲ ταύτην ἐκτιθέναι προείλετο,
τῷ κωμικῷ δὲ τῆς σαφηνείας χάριν, εὐμνημόνευτον ἐσομένην οὕτως ὃρῶνγ) eiusque exemplum
secuti cum alii tum Pseudo-Scymnus et Dionysius Calliphontis filius trimetros iambicos ita
construxerunt, ut multos immiscerent pedes trisyllabos (anapaestos, tribrachos, dactylos); eo
tamen distant hi poetae et a philosophis illis antiquioribus et a didacticorum carminum
auctoribus posterioribus, quod et paucos versus legitima caesura carentes admittunt et
praeter caesuras semiquinariam et semiseptenariam, quae quidem apud eos quoque frequen-
tissimae sunt, tertiam habent post trimetri pedem tertium absolutum5). Contra inde a
saeculo p. Chr. n. primo non secus atque olim aurea iambographorum Ionicorum⁶) aetate

¹) Libellos eorum hominurn doctorum, qui de artis metricae fatis apud Byzantinos nuper dedita
opera quaesiverunt, enumeravit Carolus Fridericus Mueller ‘Ignatii Diaconi tetrasticha etc? Kiliae 1886 p. 3
adn. 4, quibus addenda est inprimis doctissima Isidori Hilberg commentatio. quae inserta est ‘Studiis Vindo-
bonensibus' vol. VIII (a. 1886) p. 28⁹2 sqq. ’

²) Cf. Meinekium praef. ad Fragm. Corn. Graec. vol. I p. IX sqq.

³) τῶν καλουμένων τραγιοίμβων scriptorem Apollodorum appellat Suidas s. v.

⁴) Cf. etiam Strabonem XIV 5, 22 p. 995: ὁ δὲ (Apollodorus) καὶ χωρογραφίαν ἐξέδωκεν ἐν κωμικῷ

έτ ”’ πε ίοδον ἐπι οἱ α. .

μ ρῳ, γξςνὴίρνοτευε ρέξῐ ssedem tertium absolutum inciditur, tertius pes plerumque spondeus est, raro iambus
vel anapaestus, rarissime dactylus vel tribrachus,

⁶) Cf. Albertum Schmidt ‘de caesura media in Graecorum trimetro iambico' (Bonnae 1865) p. 9;
R. Roeding ‘de Graecorum trimetris iambicis caesura penthemimeri et hephthemimeri carentibus' (in ‘Upsala

Universitets Krsskrift' a. 1874) p. 6.

