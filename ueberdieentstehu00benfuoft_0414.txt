 

Cum ineunte anno MDCCCXLVI dies aliquot Ambiani commorarer ad excutiendum
fragmentum aliquod institutionum Prisciani grammaticarum olim abbatiae S. Petri Corbeiensis
tum atque etiam nunc in bibliotheca urbana ibi servatum, de quo dixi anno MDoocLV
editionis illorum librorum vol. Ι p. XVIIII, inter libros manu scriptos eius bibliothecae satis
paucos, qui praeterea ad litteras antiquas spectant, animum meum potissimum in se convertit
codex numero 426 signatus etipse olim Corbeiensis, qui in catalogo codicum eius bibliothecae
manuscriptorum a Iulio Garnier, tum bibliothecae subprmaefecto anno MDCCCXLIII Ambiani
iussu et sumptibus magistratuum urbanorum edito p. 348 sq. describitur. Quem tum, quamvis
ad ditissimos thesauros Gellianos et Priscianeos bibliothecae regiae Parisinae exhauriendos
festinans, paulo accuratius tamen examinassem‚ si ii libri, quibus ad hoc examen instituendum
opus esse intellegebam, grammaticae potissimum Latinae auctores antiquos ab Helia Puteohio
et classicos auctores ab Angelo Maio editos dico, mihi praesto fuissent: quibus cum carerem,
in schedas inde conieci, quae ad memoriam codicis data occasione sive apud me sive apud
alios excitandam sufficerent. Ipse, cum auctore Augusto Meinekio, viro immortalis memoriae,
fautore meo benignissimo, de studiis meis per iter illud longinquum tum cum maxime finitum
susceptis academiam regiam Berolinensem relatione ab ipso Meinekio in academiae cius
consessu d. IV m. Nov. a. MDCCCXLVH recitata certiorem facerem, inter aliu, quae quasi
praeteriens ibi commemoravi (v. eiusdem academiae nuntios menstruos eius anni p. 406sqq.),
codicis illius brevem gnentionem inieci, id tantum quod gravissimum erat enotans, hunc
librum a nemine adhuc in usum vocatum esse testem antiquissimum partis alicuius scriptorum
Virgilii Maronis grammatici. Quae significatio loco sane satis alieno prolata cum, quod nemo
mirabitur vel vituperabit, aciem viri eruditissimi Ioannis Huemer effugerit, qui nuper (Lipsiae
a. MDCCCLXXXVI) grammatici illius opera post Maium (Rom. MDCCCXXXUI in class. auct.
tom. V p. 1 sqq. cf. opus eiusdem postumum, app. ad opp. edita ab A. M. Romae MDCCCLXXI
p. 112 sqq.) pleniora edidit‚*) equidem libri illius memoriam instauraturus et potissimum quem locum

 

 

*) Cum ex uno codice Neapolitano, ex quo solo etiam nnnc Virgilii epistulae notae sint, epitomas¹
nonnullas ediderit Maius, Huemerus cum aliis sat multis ad eas omnes recensendas adiumentis diligentissime
per Italiam, Ananiam, Helvetiam, Bataviam conquisitis et maximam partem ab ipso primo indicatis usus
est, tum compluribus Gallicis: codice Parisino atque excerptis Nanceiensibus a viro eruditissimo A. Collignon
ante paucos hos annos inventis et Montepessulanis. Quos codices D. Compar-etti, qui in libro bonae frugis
pleno ‘Virgil im Mittelalter' p. 11:132 vers. Germ. narrat, se ad Virgilii opera plene edenda ignotos bibliothecarum
Gallicarum codices aliquando conquisivisse, rem tamen inceptam ad finem per temporum vicissitudines
perducere non potuisse, tum cognoverit ac num inter eos Ambianensis liber fuerit dicere nequeo.

